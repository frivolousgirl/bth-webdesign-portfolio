---
Title: Design Principles
Description: Design Principles Report
Template: 
---

En Utvärdering av Designprinciper hos Tre Svenska Skönhetsmärkens Hemsidor
=======================

Denna analys ägnar sig åt att granska tre svenska skönhetsmärkens hemsidor för att identifiera användningen av designprinciper. En jämförelse görs även på denna webbplats, där skillnader framhävs.

Urval
-----------------------

För analysen har tre svenska skönhetsmärken valts ut med olika positioneringar på marknaden: ett budgetmärke, ett lyxmärke och ett märke specialiserat på solskydd.

- [ACO](https://www.aco.se/) - Budgetmärke
- [VERSO](https://www.versoskincare.se/) - Lyxmärke
- [EVY Technology](https://evytechnology.com/) - Solskyddsspecialist

Dessa tre valdes på grund av deras framstående ställning på den svenska marknaden. Förutom ACO är både VERSO och EVY även internationellt erkända.

Metod
-----------------------

För att noggrant utvärdera designprinciperna på de valda svenska skönhetsmärkenas webbplatser använde jag en kombination av visuell inspektion och användarupplevelseanalys. 

Jag baserade min analys på klassiska designprinciper så som: 
- Balans
- Linje
- Kontrast
- Upprepning
- Proportion
- Rörelse
- Vitt Utrymme
- Betoning

Jag tar även hjälp av de tio designprinciperna om bra webbdesign från artikeln ["The principles of good website design"](https://www.wix.com/studio/blog/good-website-design). Dessa principer inkluderar:
- Sömlös navigering
- Responsiv design
- Konsistens över hela sidan
- Jämn prestanda
- Friktionsfri konvertering
- Tydlig kommunikation
- Effektiv bildspråk
- Hierarkisk innehållsstruktur
- Bekanta webbkonventioner
- Ett pålitligt, transparent gränssnitt

Dessa principer gav mig en ram att bedöma varje webbplats och skapa en mer omfattande syn på hur de lever upp till övergripande designstandarder.

Resultat
-----------------------

### ACO

#### Mål och Syfte:
ACO:s webbplats presenterar deras produktbibliotek och inkluderar även en kunskapsbank med generell information om hudvård för olika hudtyper och hudbesvär. Målet är att informera och underlätta användarnas köpbeslut.

#### Designkaraktäristik:
En ren och tydlig design med fokus på produkter och dermatologiskt kunnande. Navigeringen är enkel och varumärkesidentiteten är tydlig, med varumärkets typsnitt och färg som används i rubriker över hela webbplatsen.

#### Designens Påverkan på Mål och Syfte:
Den enkla designen stödjer webbplatsens mål genom att skapa en professionell och förtroendeingivande navigering. Webbplatsen upprätthåller en igenkännande atmosfär som kännetecknar "ACO".

#### Kännetecknande Designprincip(er):
Rörelse integreras genom drop-down-menyer och enkla navigationsfunktioner. En perceptuell rörelse upplevs även i bilderna när man sveper över dem. Produktsidorna inkluderar en slider för ökad interaktivitet. En tydlig användning av ett upprepande gridsystem på kategorisidan är också noterbart. ACO:s webbplats anpassar sig väl till responsiv design, där webbdesignen verkar vara optimalt anpassad för mobila enheter jämfört med desktop.

#### Designprinciper på Framsidan och Undersidor:
Enhet i färgschemat och typografi bibehålls konsekvent både på framsidan och undersidorna, vilket skapar en enhetlig användarupplevelse. En tydlig hierarki återspeglas på alla sidor med en framträdande och bred bild högst upp, följt av mindre stödjande element organiserade i ett grid-system.

### VERSO

#### Mål och Syfte:
Versos webbplats fungerar som en presentation av deras produkter samt ger information om deras huvudingrediens, Retinal 8, och patenterade molekyl, NEAR 1. Dessutom erbjuder webbplatsen gratis hudanalys. Målet är att informera och vägleda köparen till rätt produkter baserat på deras hudtyp och hudbekymmer.

#### Designkaraktäristik:
En enhetlig design som återspeglar deras svartvita produktdesign. Referenser till den cylindriska produktpaketeringen integreras genom att muspekaren gör cirkulär när den hålls ovanför vertikala scrollningar.

#### Designens Påverkan på Mål och Syfte:
Precis som deras produktdesign förmedlar webbplatsen en känsla av enkelhet och diskretion. Sidan är enkel att navigera och ger en tydlig bild av produkterna och den önskade effekten.

#### Kännetecknande Designprincip(er):
På sidan [om oss](https://www.versoskincare.se/om-oss) används designprincipen vitt utrymme genom att endast placera texten på högra halvan av sidan, vilket skapar en luftig och fokuserad layout. Ett tydligt gridsystem på kategorisidan skapar linje och mönster.

#### Designprinciper på Framsidan och Undersidor:
Även om framsidan och undersidorna har olika innehåll, knyts de samman av det genomgående monokromatiska färgschemat och produktbilderna, vilket bidrar till en enhetlig visuell identitet över hela webbplatsen.

### EVY

#### Mål och Syfte:
EVY:s webbplats fungerar som en omfattande informationsresurs om deras produkter och teknologi, inklusive en integrerad webbshop. Målet är att omfattande informera besökarna om deras sortiment av produkter och främja medvetenhet kring solsäkerhet och vad som utmärker deras produkt från andra.

#### Designkaraktäristik:
Hemsidan saknar tydliga karaktäristiska drag som direkt kopplas till eller refererar till EVY:s varumärke. Designen är neutral utan någon tydlig anknytning till specifika varumärkesattribut som EVYs starka komplimentära färgschema med orange mot blått och beige. Detta speglas i valet av bilder men inte i resten av hemsidans design.

#### Designens Påverkan på Mål och Syfte:
Hemsidan har god navigering och det är lätt att komma åt önskad information. Men designen misslyckas i helhetsintrycket av att fånga EVY som ett varumärke.

#### Kännetecknande Designprincip(er):
Hemsidans design använder sig mycket av vitt utrymme. En fade-in-effekt när man scrollar genom sidan ger intrycket av subtil rörelse. Och de stora rubrikerna skapar betoning.

#### Designprinciper på Framsidan och Undersidor:
På framsidan och de flesta undersidor upplevs betoning genom distinkta rubriker. På produktsidorna riktas fokus istället mot produktbilderna för att tydligt visa fram varje produkt.


Analys
-----------------------

Resultaten visar att samtliga webbplatser integrerar åtminstone några designprinciper. Det var dock intressant att observera att användningen av designprinciper inte nödvändigtvis korrelerar med varumärkesidentitet. Ett tydligt exempel är EVYs webbplats, som uppfattades som mindre personlig och karakteristisk jämfört med de övriga två. Utan logotyp och specifika bilder skulle det vara svårt att koppla webbplatsen till just EVY. Förbättringar kan göras genom att införliva mer personlighet, använda varumärkesfärger på ett lekfullt sätt och skapa en tydlig design som cementerar att det är EVYs webbplats.

När jag granskar min egen sida ser jag också hur flera designprinciper har implementerats. Det experimenteras med linjer, rörelse, inramning och djup. Sidan är avsedd för att lära ut olika webbdesigntekniker, och designen återspeglar detta med lekfulla färger.

Personligen finner jag det svårt att identifiera områden som behöver uppdateras på min sida. Möjliga förbättringsområden kan dock inkludera ökad transparens och textur. Dessutom skulle en förbättring av navigeringen göra det lättare och smidigare att komma åt alla sidor.

Referenser
-----------------------

- [The Principles of Design Video Course](https://www.youtube.com/watch?v=9EPTM91TBDU)
- [7 Designprinciples](https://99designs.com/blog/tips/principles-of-design/)
- [The Principles of Good Website Design](https://www.wix.com/studio/blog/good-website-design)
- [20 Web Design Principles to Follow](https://www.canva.com/learn/20-web-design-principles-follow/)
- [Design Elements and Principles](https://www.canva.com/learn/design-elements-principles/)

Övrigt
-----------------------

Skriven av Isabel Salo