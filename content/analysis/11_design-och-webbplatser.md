---
Title: Design Principles of Kmom10
Description: Design Principles Report of Kmom10
Template: 
---

# En analys av designprinciper i Kmom10 slutprojekt

Denna analys ägnar sig åt att granska användningen av designelement och principer i Kmom10 slutprojekt.

## Urval

Hemsidan som granskas är min egen, skapad under uppdraget "Uppdrag Webbplats och Tema". Kunden jag valt är egenföretagaren och webbdesignern Aria Sky.

## Metod

För att noggrant utvärdera designprinciperna på den utvalda hemsidan använder jag mig av en kombination av visuell inspektion och boken "The Principles of Beautiful Web Design". Dessutom ligger artikeln [Design Elements and Principles](https://www.canva.com/learn/design-elements-principles/) till grund för vilka designelement jag ska undersöka.

De element jag kommer att titta efter är:
- Betoning
- Kontrast
- Balans och riktning
- Symmetri/asymmetri
- Repetition
- Proportion
- Rörelse
- Utrymme
- Transparens
- Struktur

## Resultat

Målet och syftet med sidan jag skapat är att fungera som ett slags digitalt CV, där kunden har möjlighet att visa upp sina tidigare jobb, berätta om sig själv och sin talang.

Hemsidans kännetecken är en enkel strukturerad layout med centrerat innehåll. Innehållselementen är placerade likt i ett magasin.

De designelement som först fångar uppmärksamheten är kontrasten mellan den starkt orangea färgen och den ljusgråblå bakgrunden. Framsidan leker med proportion och transparens där vi har en flashbild och två rubriker som överlappar varandra. Känslan av transparens och rörelse finns även i den svagt övergående effekten vid laddning av sidan.

Innehållselementet är strukturerat med en grid-layout som hjälper till att skapa både symmetri och asymmetrisk ordning. Betonande element och linjer återfinns i navbaren, där även rörelse finns för kontakt-knappen när man håller musen över.

Hemsidan behåller samma designprinciper genom hela sidan, med bilder till höger och text till vänster.

## Analys

Hemsidan ger känslan av professionalism med sin grid-layout, medan navbaren ger en hint av lekfullhet. Det är ett sätt för kunden att sätta sin egen prägel på en designlayout som i grunden annars ser väldigt generisk ut.

Utifrån de 10 designelement jag tittat på anser jag att hemsidan återger 9 av 10 på minst ett sätt. Några exempel är hur betoning används kring navbaren. Dock skulle sidans design kunna förbättras mer med användningen av fler linjer eller betoning av rubriker. Fade-in-effekter skapar rörelse och inte minst transparens.

Det sidan saknar är struktur, vilket är svårt att åstadkomma digitalt. Ett sätt skulle vara att ge bilder ett brusigt filter av något slag.

Personligen tycker jag att designen gynnar webbplatsens mål och syfte. Ett CV ska inte vara för rörigt, och man ska lätt kunna navigera till den information som behövs. Valet av färgschema får även sidan att sticka ut.


Referenser
-----------------------

- Beaird, J. (2014). The Principles of Beautiful Web Design (Third edition). SITEPOINT. ISBN: 9780992279448. (Pages: 220)
- [Design Elements and Principles](https://www.canva.com/learn/design-elements-principles/)

Övrigt
-----------------------

Skriven av Isabel Salo