---
Title: Colors
Description: Color Analysis Report
Template:
---

# En analys av svenska skönhetsbutikers hemsidor och hur deras produktkatalog kan påverka färgvalet.

I denna rapport jämförs ett antal svenska skönhetsbutikers hemsidor där deras färgval analyseras. Genom att betrakta deras färgtema diskuteras det huruvida färgvalen reflekterar företagens prissättning, målgrupp och det strategiska valet av företrädda varumärken.

## Urval

Fyra av Sveriges mest populära skönhetsbutiker har valts ut för denna analys:

####Lyko
Lyko, som snabbt blomstrat som Sveriges mest expansiva skönhetsbutik online sedan pandemins början, hade sina rötter som en förlängning av en frisörsalong. Ursprungligen inriktad på hårprodukter, har Lykos sortiment utvecklats till att omfatta allt inom skönhet och anses nu vara bland de största i Sverige. Det expanderar dagligen och liknas vid en skönhetsversion av Amazon. Lykos sortiment sträcker sig över både lyx och budget, och skiljer sig från andra butiker genom att fokusera på kvantitet snarare än ett noga utvalt innehåll.

####Bangerhead

I likhet med Lyko började Bangerhead som en hemsida kopplad till en frisörsalong. Snabbt utvecklades dess sortiment till att erbjuda kuraterat smink, parfym och hudvård. Nyligen har en förändring skett, med ökat fokus på nischade och trendiga varumärken samt exklusiva lyxmärken. Bangerheads sortiment förblir mer kuraterat jämfört med andra skönhetsbutiker.

####Kicks
En av Sveriges äldsta skönhetsbutiker, Kicks, erbjuder ett varierat och delvis kuraterat sortiment med en hel rad egna varumärken. Trots sin starka plats i branschen har Kicks inte varit lika effektiva när det gäller att ta in nya externa varumärken som de snabbväxande internetbaserade konkurrenterna. Istället har fokus legat de senaste åren på att utveckla och investera i sina egna produktlinjer, snarare än att bredda sitt produktsortiment med externa varumärken. Men efter ett antal år av intern utveckling snarare än externt samarbete tar Kicks ny fart när de sammanslogs med SkinCity tidigare i år och hoppas på att profiliera sig tillbaka som Sveriges skönhetsmecca.

####Skincity

Skincity profilerar sig som en online hudvårdsklinik och specialiserar sig på avancerad hudvård. Deras sortiment är nischat och präglas av en unik approach, inklusive hudanalyser av diplomerade hudterapeuter. Med fokus på mer budgetvänliga varumärken har Skincity de senaste åren även introducerat ett eget mer prisvänligt varumärke.

Samt två välkända varuhus:

####Åhléns

Åhléns, ett av Sveriges äldsta varuhus, erbjuder både budget och lyx inom skönhetssortimentet, både i sina fysiska butiker och online.

####NK

Sveriges lyxvaruhus, NK, presenterar ett noggrant kuraterat och intimt skönhetssortiment med klassiska lyxmärken som La Mer, Sisley och La Prairie. Länge banbrytande inom exklusiva varumärken i Sverige, har de på senare tid mött konkurrens från onlinebutiker.

Urvalet av dessa butiker grundar sig främst på deras popularitet och, sekundärt, på de skönhetsmärken de stoltserar med. Med avsikt har apoteksbutiker, klädbutiker och stormarknader som ICA Maxi undantagits, trots deras erbjudanden av skönhetsprodukter. Fokus riktas mot dedikerade skönhetsbutiker, men inkluderar även två välkända svenska varuhus, Åhléns och NK, vilka har en betydande närvaro inom skönhetssektorn.

## Metod

De verktyg som används för att uföra undersökningen:

-   ####Colorzilla

Colorzilla används för att extrahera färgkoderna från de karakteristiska färgpaletterna på en given hemsida.

-   ####Adobe Color Wheel

Adobe Color Wheel används för att jämföra om färgpaletterna följer något specifikt färgmönster, såsom analogt eller monokromatiskt.

-   ####GofullPage Chrome Extension

Denna Chrome Extension används för att ta skärmdumpar av hemsidor och användes här för att generera bilder av webbplatserna.

-   ####Waybackmachine

Wayback Machine fungerar som ett fotoalbum för att visa hur ett domännamn har sett ut genom tiderna. Verktyget användes för att granska äldre versioner av vissa hemsidor, som Lyko och Bangerhead, för att observera hur deras färgval utvecklats i takt med det breddade sortimentet.

Med undantag för Bangerhead valdes att extrahera de fem mest framträdande färgerna från varje hemsida. Om en hemsida använde många olika färger, valdes det att exkludera vitt och svart, eftersom dessa oftast används som bakgrundsfärger och för text.

Då sidorna analyserades under Black Friday-veckan och straxt innan jul så har jag i min analys haft detta i åtanke då det kan ha resulterat i att hemsidorna haft mer svarta och röda färgelement än vanligt.

## Resultat

Mina observerade resultat:

###Lyko

<div class="gallery">
  <a href="%base_url%?image/Lyko2017.png" style="background-image:url(%base_url%?image/Lyko2017-600w.png)">
  </a>
  <div class="desc">Lyko 2017</div>
</div>

<div class="gallery">
  <a href="%base_url%?image/lyko.png" style="background-image:url(%base_url%?image/lyko600w.png)"></a>
  <div class="desc">Lyko Idag</div>
</div>

<table style="border-spacing: 4px; border-collapse: separate">
<tr>
<td style="height: 50px; background-color: #FDFF00">
<td style="height: 50px; background-color: #F4F5F6">
<td style="height: 50px; background-color: #D8D8F4">
<td style="height: 50px; background-color: #E96251">
<td style="height: 50px; background-color: #27292C">
</tr>
</table>

Genom att använda WayBackMachine kan man observera att runt 2016 genomgick Lykos hemsida en betydande modern makeover. Accentfärgen var då blå, och hemsidan blev ljusare. Vid den tiden var deras produktsortiment fortfarande starkt fokuserat på hårprodukter. Dock, kring 2020, började Lyko göra stora satsningar inom hudvård och relaterade områden, vilket ledde till ännu en omgestaltning av deras varumärke.

Den tidigare puderblåa färgen på Lyko övergick till puderlila, och hemsidan antog en mörkare ton med fler svarta element. Denna förändring kan tolkas som ett försök att betona det mer "exklusiva" sortimentet som nu inkluderade en bredd av produkter.

Lykos färgpalett framstår som diskret unisex, vilket är nog avsiktligt för att attrahera både kvinnliga och manliga kunder. Trots den diskreta tonen behåller Lyko en lekfull och något livlig atmosfär med starka accentfärger som neongul och den röd-orange:a färgen som har varit närvarande sedan tidigare. Dessa färger används för att framhäva kampanjpriser och bidrar till att göra sidan tilltalande både för vuxna och yngre målgrupper.

Det lila och gula i färgpaletten kan betraktas som kompletterande, men den äldre orangeröda färgen utgör en viss utmaning för harmonin. Vilket göra att Lyko upplevs något kaosartad.

###Bangerhead

<div class="gallery">
  <a href="%base_url%?/image/Bangerhead2011.png" style="background-image:url(%base_url%?/image/Bangerhead2011-600w.png)">
  </a>
  <div class="desc">Bangerhead 2011</div>
</div>

<div class="gallery">
  <a href="%base_url%?/image/Bangerhead2017.png" style="background-image:url(%base_url%?/image/Bangerhead2017-600w.png)">
  </a>
  <div class="desc">Bangerhead 2017</div>
</div>

<div class="gallery">
  <a href="%base_url%?/image/bangerhead.png" style="background-image:url(%base_url%?/image/bangerhead600w.png)">
  </a>
  <div class="desc">Bangerhead Idag</div>
</div>

<table style="border-spacing: 4px; border-collapse: separate">
<tr>
<td style="height: 50px; background-color: #000000">
<td style="height: 50px; background-color: #F6F6F6">
<td style="height: 50px; background-color: #B9B7E9">
<td style="height: 50px; background-color: #8A72F7">
<td style="height: 50px; background-color: #5546C3">
</tr>
</table>
<table style="border-spacing: 4px; border-collapse: separate">
<tr>
<td style="height: 50px; background-color: #BC4D3F">
<td style="height: 50px; background-color: #DAA188">
<td style="height: 50px; background-color: #E6C9A8">
<td style="height: 50px; background-color: #F3DDE1">
<td style="height: 50px; background-color: #FC8A6E">
</tr>
</table>

Bangerhead har genomgått betydande förändringar under sin existens. År 2011 hade sidan en tydligt feminin prägel med en enkel färgpalett som dominerades av mestadels vitt och en utstickande, skrikig rosa nyans.

Omkring 2017 genomförde Bangerhead en omfattande rebranding och moderniserade sin hemsida. Denna förnyelse verkar ha hållit över tid med endast små justeringar sedan dess. I samband med detta byte ändrade de sin accentfärg till en modern indigolila nyans, vilket har blivit en kännetecknande färg för företaget. Samtidigt ökade användningen av svarta element, och sortimentet utvidgades för att inkludera mer exklusiva skönhetsmärken.

En intressant observation som särskiljer Bangerhead från de andra butikerna i denna analys är den betydligt bredare och mer harmoniska färgpaletten. Variationen från nyanser av lila till rött skapar en analog färgskala som ger ett estetiskt tilltalande intryck. Denna övergripande harmoni i färgvalet ger ett proffesionellt intryck trots att så många nyanser används.

###Kicks

<div class="gallery">
  <a href="%base_url%?/image/kicks2016.png" style="background-image:url(%base_url%?/image/kicks2016-600w.png)">
  </a>
  <div class="desc">Kicks 2016</div>
</div>

<div class="gallery">
  <a href="%base_url%?/image/kicks.png" style="background-image:url(%base_url%?/image/kicks600w.png)">
  </a>
  <div class="desc">Kicks Idag</div>
</div>

<table style="border-spacing: 4px; border-collapse: separate">
<tr>
<td style="height: 50px; background-color: #EE9A90">
<td style="height: 50px; background-color: #F7F1C7">
<td style="height: 50px; background-color: #F0C9DD">
<td style="height: 50px; background-color: #F2DBEF">
<td style="height: 50px; background-color: #90D4E6">
</tr>
</table>

Historiskt har Kicks varit starkt förknippat med svartvita nyanser och eventuellt en touch av rosa. Emellertid sker något märkbart omvälvande kring 2020 när de väljer att genomgå en förnyelse. Deras färgpalett expanderar och antar en mer lekfull ton. Det svartvita består, men nu åtföljs det av vad som verkar vara en fyrkantig eller dubbel-split färgschematisk palett av pasteller som tar över. Kicks nya estetik återspeglar tydligt deras grund inom kosmetik.

Trots avsaknaden av tydliga svarta element behåller sidan ändå en sofistikerad och proffsig känsla tack vare den balanserade färgharmonin. Den bredare och mer lekfulla färgpaletten ger en fräsch och modern atmosfär, samtidigt som den behåller den nödvändiga elegansen som förväntas av en skönhetsbutik.

###SkinCity

<div class="gallery">
  <a href="%base_url%?/image/skincity.png" style="background-image:url(%base_url%?/image/skincity600w.png)">
  </a>
  <div class="desc">SkinCitys Hemsida</div>
</div>

<table style="border-spacing: 4px; border-collapse: separate">
<tr>
<td style="height: 50px; background-color: #FAEFF0">
<td style="height: 50px; background-color: #F5F5F5">
<td style="height: 50px; background-color: #FFFFFF">
<td style="height: 50px; background-color: #000000">
<td style="height: 50px; background-color: #EA325B">
</tr>
</table>

Skincitys färgschema håller sig konsekvent till svart och vitt, med en tydlig splash av neonrött som används för att markera länkar och signalera nedsatta priser. Då Skincity positionerar sig som en online hudvårdsklinik framträder det tydligt att sidan domineras av vitt snarare än svart, möjligen för att reflektera den mer "kliniska" sidan av företaget.

Genom att hålla sig till denna renodlade färgpalett, förstärker Skincity sin professionella och lyxiga image. Neonrött används taktiskt för att fånga uppmärksamheten och guida besökare genom sidan, särskilt när det gäller erbjudanden och kampanjer.

###Åhléns

<div class="gallery">
  <a href="%base_url%?/image/ahlens.png" style="background-image:url(%base_url%?/image/ahlens600w.png)">
  </a>
  <div class="desc">Åhléns Hemsida</div>
</div>

<table style="border-spacing: 4px; border-collapse: separate">
<tr>
<td style="height: 50px; background-color: #C5D8DD">
<td style="height: 50px; background-color: #F6F6F6">
<td style="height: 50px; background-color: #E02D2D">
<td style="height: 50px; background-color: #ED9391">
<td style="height: 50px; background-color: #000000">
</tr>
</table>

Åhléns bibehåller en stilren och enkel design med ett färgschema som framhäver deras klassiska röda färg. Det är tydligt att denna färg är i fokus och används genomgående på hemsidan i olika nyanser. Åhléns val av en kompletterande blå färg verkar vara återhållsam och dyker upp på få ställen, med en noterbar närvaro på sidan "Om Oss".

Den konsekventa användningen av den röda färgen speglar mer varuhusets identitet mer än innehållet. Men i och med att svartvitt är efterdominerande så vill företaget projicera viss neutralitet och en hint av elegans.

###NK

<div class="gallery">
  <a href="%base_url%?/image/nk.png" style="background-image:url(%base_url%?/image/nk600w.png)">
  </a>
  <div class="desc">NKs Hemsida</div>
</div>

<table style="border-spacing: 4px; border-collapse: separate">
<tr>
<td style="height: 50px; background-color: #1A1A1A">
<td style="height: 50px; background-color: #FFFFFF">
<td style="height: 50px; background-color: #ECECEC">
</tr>
</table>

Av alla skönhetsbutiker framstår NK som den mest extrema och strikta när det kommer till färgschemat, där dominansen av svart och vitt skapar en aura av exklusivitet och raffinerad elegans. Denna designapproach är i linje med många andra butiker vars sortiment har fokus på lyxmärken (Net-a-Porter, SpaceNK, m.fl).

NK:s hemsida ger ett sofistikerat intryck, och den sparsamma användningen av rött som accentfärg förstärker detta. Röda färgelement används med måtta, sannolikt för att markera särskilda evenemang som reor, vilka är få och noga utvalda för att bibehålla en kurerad känsla.

Det monokromatiska färgschemat och återhållsamma användning av accentfärger kan bidra till att förmedla känslan av exklusivitet som förknippas med NK och dess fokus på lyxprodukter.

###Fonter

| Butik      | Rubrik                      | Brödtext                      |
| ---------- | --------------------------- | ----------------------------- |
| Lyko       | TT Commons Lyko             | TT Commons Lyko               |
| Bangerhead | UniversalSans, sans-serif   | UniversalSans,sans-serif      |
| Kicks      | "Maison Neue", sans-serif   | "Maison Neue", sans-serif     |
| Skincity   | "Domaine Display"           | "Apercu", sans-serif          |
| NK         | NK Franklin, Helvetica Neue | NK News Gothic,Helvetica Neue |
| Åhléns     | Apercu, Arial, sans-serif   | Apercu, Arial, sans-serif     |

En gemensam tråd bland samtliga butiker är användningen av sans-serif typsnitt. Detta tyder nog mer på en medvetenhet om läsbarhet och tillgänglighet, särskilt med tanke på den ökande andelen internetköp via mobila enheter, än vad för intryck butikerna vill ge med sitt typsnitt.

## Analys

I analysen av skönhetssidorna och deras färgscheman framträder tydliga mönster och trender som ger insikt i varje butiks strategi och inriktning. När det kommer till analys av huruvida skönhetssidorna följde ett harmoniskt färgschema så verkar de flesta avvika från detta. Bangerhead och Kicks verkar vara de enda två butikerna i mitt urval med en tillhörande sofistikerad färgpalett som matchar något av de harmoniska färgscheman som pratats om under kursmomentet. Dessa två är också de två sidorna som ger det mest professionella, moderna och lekfulla intrycket. Detta antyder möjligtvis samarbete med professionella reklambyråer för att skapa en stark varumärkesidentitet jämfört med de andra butikerna.

Majoriteten av de andra butikerna följer en enklare linje med svartvitt i fokus, och färganvändningen tenderar att vara sparsam och ofta reserverad för att signalera kampanjpriser.

En intressant observation är kopplingen mellan graden av lyxmärken och användningen av svartvitt i färgschemat. Ju mer butiken strävar efter en lyxig modern image, desto mer drar palletten åt att att inkludera mer svarta block-element. NK tar detta till extremiteter genom att undvika accentfärger helt och hållet, vilket förstärker den exklusiva känslan och definitivt särskiljer sig från de andra butikerna.

Jämförelsen mellan Åhléns och NK visar likheter i varumärkesportföljen, men Åhléns tillåter sig att inkludera mindre exklusiva märken, medan NK tar avstånd från att sälja något lågbudget. Detta avspeglas i det svartvita färgschemat likt hur SkinCity också preciserat sig i branchen. Men jag får känslan av att hade Åhléns logga inte haft en färg hade kanske möjligen Åhléns också lutat åt det monokromatiska svartvita hållet?

En tydlig observation är att varuhusen strävar efter att ge ett neutralt avtryck genom sina färgval, medan de andra butikerna leker mer med färg för positionera sig på marknaden och locka kunder.

## Referenser

Jason Beaird; James George; Alex Walker (2020). The Principles of Beautiful Web Design. chapter 2: Color.

## Övrigt

Skriven av Isabel Salo.
